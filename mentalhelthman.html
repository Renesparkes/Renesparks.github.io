לא רק גבריות רעילה: המשבר השקט של בריאות הנפש הגברית
כל אחד מאיתנו מתמודד עם קושי בשלב כלשהו בחיים — בין אם זה עבר שממשיך לכאוב, קשיים כלכליים, מערכת זוגית לא יציבה, משברי גיל מעבר או תחושת תסכול בעבודה שאינה מקדמת, ובאופן כללי נולדנו להרגיש את כל קשת הרגשות והתחושות האנושיות- עצב, שמחה, תסכול, קנאה, פחד, סיפוק, אושר ועוד. העניין הוא שכאשר אין זה מקובל חברתית להציג חלק הרגשות והתחושות הלו לסביבה ניתן בקלות להיכנס למצוקה נפשית, אפילו לאט ובהדרגה. על פי ארגון הבריאות העולמי, מדי שנה מתאבדים כ־700,000 בני אדם ברחבי העולם — תשעה מתוך כל 100,000. ההתאבדות היא סיבת המוות הרביעית בשכיחותה בקרב בני 15–29, משני המינים.
מה שמעניין הוא אצל גברים המצב חמור בהרבה: שיעור ההתאבדות גבוה פי שניים עד ארבעה מאשר אצל נשים. במדינות מערביות כמו ארצות הברית, בריטניה, קנדה ואוסטרליה, גברים מהווים כ־75%–80% ממקרי המוות מהתאבדות.
 סקרים כמו ה־National Survey on Drug Use and Health מצביעים על פער נוסף — גברים פונים לטיפול נפשי בשיעור של כמעט חצי מזה של נשים.
מה הסיבה לפער הזה? היא טמונה ב"כלוב בלתי נראה" של הגבריות הפטריארכלית - דפוס חברתי שבו סמכויות וזכויות מרוכזות בידי גברים  - והכלוב הזה נבנה מהציפיות החברתיות שגבר לא יראה קושי, לא יבקש עזרה, וישאר תמיד המפרנס הראשי, המספק", עמוד התווך שלא מתערער.
 הציפייה הזו יוצרת לחץ כפול: לא רק להתמודד עם המשבר עצמו — אלא גם להסתיר אותו. הקושי הופך מסוגיה שניתן לפתור, גם אם בקושי רב-  לסוד שצריך להסתיר, וסוד כזה גדול מדי לוחץ מדי – הוא עלול להפוך קטלני.
נזק נפשי מתבטא בסימנים עמוקים ומערכתיים גורם לדיסוננס קוגניטיבי (תחושת אי נוחות פסיכולוגית הנובעת מסתירה בין האמונות והעמדות של האדם להתנהגותו בפועל) מצב זה יוצר קרע קרע מתמשך בין מה שגברים מרגישים לבין מה "שמותר" להם להציג לסביבה. רגשות כמו פחד, עצב וחוסר אונים נדחקים החוצה ומתבטאים בהתנהגות הרסנית או אלימה – בעיקר בכעס. לעיתים גם דרך שימוש בסמים ואלכוהול, חיפוש נואש אחר ריגושים, מערכות יחסים לא יציבות, או תלונות גופניות חוזרות.
הנורמה שמגדירה גבר דרך פרנסה וחוזק הופכת כל משבר אישי לאיום על הזהות עצמה. התוצאה: מבוכה, התכנסות עצמית, שחיקה ובדידות רגשית עמוקה שהופכת את הפנייה לעזרה – לבלתי אפשרית, ומכאן הדרך למצוקות נפשיות כמו חרדה ודיכאון היא קצרה.
חרדה ודיכאון אצל גברים לובשים לרוב מסכה. במקום עצב גלוי, הם מופיעים דרך "תסמינים מותרים": כעס, עצבנות ותוקפנות — הדרכים היחידות שבהן החברה "מרשה" לגבר להביע מצוקה.
 מתחת לפני השטח, המצוקה מחפשת ביטוי – נהיגה מסוכנת, הימורים, עבודה אובססיבית או פעילות מינית מוגברת – כולן דרכים לברוח מרגשות בלתי נסבלים.
אפילו הגוף מדבר במקום הנפש: כאבי גב, בטן, ראש עייפות כרונית. בטווח הארוך, מצוקה נפשית מחלישה את המערכת החיסונית מגבירה סיכון למחלות לב ושבץ.
בבסיס הכול ניצב פחד אובססיבי מכישלון. הלחץ להיות הגבר המושלם שמספק את כל הצרכים יוצר חרדת ביצוע מתמדת. כל כישלון נתפס לא כשיעור, אלא כאמור כאיום ישיר על הזהות הגברית.
אז מה אפשר לעשות???
 צריך להתחיל לנרמל את השיח סביב בריאות הנפש הגברית. לשאול גברים באמת איך הם מרגישים — לא מתוך נימוס, אלא מתוך רצון כן להבין.
 כשגבר בוחר לשתף ברגשותיו, יש לראות בזה לא חולשה, אלא אומץ- אומץ להפגין רגשות גבריים שהם קודם כל אנושיים בחברה שרואה בדבר חוסר גבריות.
 פמיניזם אמיתי אינו רק מאבק למען נשים; אלא גם עזרה לגברים להשתחרר מהכבלים של הגבריות המסורתית.
 זוהי לא תחרות על סבל – זהו מאבק על אנושיות.
עלינו לעודד גבריות בריאה:
 לאפשר לגברים לפתח אומץ רגשי לבקש עזרה, לבטא רכות ואמפתיה, לקחת אחריות – לא מתוך חובה, אלא מתוך שותפות.
 על הנשים – וגם על החברה כולה – לקבל את הפגיעות הזו כחלק טבעי באדם, לא סימן לחולשה מכיוון שהמציאות ברורה: המחיר של "השתיקה הגברית" עלול לעלות בחיים.
 הגיע הזמן לשבור את הכלוב הבלתי נראה של הגבריות המסורתית ולקדם תרבות חדשה – תרבות של פתיחות רגשית שלא מתערערת בגלל מגדר. 
זוהי קריאה לרגישות מהסביבה – מהחברים, מבני ובנות הזוג, מהמעסיקים ומהחברה יכולה – לזהות סימני מצוקה, להציע אוזן קשבת, ולהעניק מרחב בטוח לשבירות.
 זוהי קריאה לעידוד פנייה לעזרה כאשר מרגישים מצוקה נפשית – לפסיכולוג, לרופא, לקו סיוע או פשוט לחבר. ולא, זו לא בריחה מהקושי המשבר שהוביל לזה – זהו צעד אמיץ להתמודדות עם התחושות שהוא הביא- תחושות שעולות בהדרגה להחמיר. ולפני הכל זוהי קריאה לדיאלוג פתוח, כן וגלוי על רגשות גבריים: על פחד, מכישלון, בדידות וכאב.
כי בסופו של דבר – לומר "אני צריך עזרה" זה לא סימן לחולשה או חוסר ערך,
 זו ההוכחה הגבוהה ביותר לאומץ, וחוזק גברי בפרט, כי גבר שמסוגל ללכת נגד האמונות המגבילות של החברה שלנו ולבקש עזרה הוא אחד כזה לפחות בעיניי, על הגבריות שלו אין עוררין. 










https://www.who.int/news-room/fact-sheets/detail/suicide
https://www.cdc.gov/suicide/facts/data.html?CDC_AAref_Val=https://www.cdc.gov/suicide/suicide-data-statistics.html
https://lifeinmind.org.au/suicide-prevention/priority-populations/men
https://pmc.ncbi.nlm.nih.gov/articles/PMC11868194/
https://www.nimh.nih.gov/health/statistics/mental-illness
